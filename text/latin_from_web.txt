Undique loci natura Helvetii continentur: 
Una ex parte flumine Rheno latissimo atque 
altissimo, qui agrum Helvetium a 
Germanis dividit; altera ex parte monte 
Iura altissimo, qui est inter Sequanos et Helvetios; 
tertia lacu Lemanno et flumine Rhodano, qui 
provinciam nostram ab Helvetiis dividit.
His rebus fiebat ut et minus late vagarentur et 
minus facile finitimis bellum inferre possent.
Qua ex parte homines bellandi cupidi magno 
dolore adficiebantur.
Pro multitudine autem hominum et pro 
gloria belli atque fortitudinis angustos 
se fines habere arbitrabantur, qui in 
longitudinem milia passuum CCXL, 
in latitudinem CLXXX patebant.
Tempus transit horridum frigus hyemale
redit, quod est placidum, tempus estivale;
quod cum Amor exigit sibi principale
qui amorem diligit dicat ei vale! 
Mutatis temporibus tellus parit flores
pro diveris floribus variat colores;
variis coloribus prata dant odores,
phylomena cantibus suscitat amores. 
Quisquis amat, gaudeat tempus se videre,
in quo sua gaudia debeat tenere,
et cum amor floreat qui iubet gaudere,
iam non sit, qui audeat inter nos lugere. 
Unam quidem postula unde michi dari,
cuius quidem osculo potest mors vitari.
Huic Amoris vinculo cupio ligari
dulce est hoc iaculo velle vulnerari.
Si post vulnus risereo dulcis est lesura
si post risum flevero talis est natura!
sed cum etas venerit senectutis dura,
lugeat, quod fecero, pro pena futura. 
Sed quod eam diligo mira res videtur:
onus est, quo alligor, et vix sustinetur.
unum de me iudico quod verum habetur:
morior, quam eligo, nisi michi detur. 
Passer, deliciae meae puellae,
quicum ludere, quem in sinu tenere,
cui primum digitum dare appetenti
et acris solet incitare morsus,
cum desiderio meo nitenti
carum nescio quid lubet iocari
ut solaciolum sui doloris.
Credo, ut tum gravis acquiescat ardor:
tecum ludere sicut ipsa possem
et tristis animi levare curas! 
Gaudeamus igitur, iuvenes dum sumus; 
post iucundam iuventutem, post 
molestam senectutem nos habebit humus.
Ubi sunt, qui ante nos in mundo 
fuere? Vadite ad superos, 
vadite ad inferos ubi iam fuere.
Vita nostra brevis es, 
brevi finietur. Venit mors velociter,
rapit nos atrociter, nemini parcetur.
Vivat academia, vivant professores!
Vivat membrum quodlibet, vivant 
membra quaeliber, semper sint 
in flore!
Vivant omnes virgines, faciles 
formosae, vivant et mulieres, 
tenerae, amabiles, bonae, speciosae
Vivat et respublica et qui illam 
regit, vivat nostra civitas 
Maecenatum caritas, quae nos 
hic protegit Pereat tristitia, 
pereant osores, pareat diabolus, 
quivis anti burschius atque irrisores. 
Ave maris stella, Dei mater alma,
 atque semper virgo, felix caeli porta.
Sumens illud 'Ave' Gabrielis 
ore, funda nos in pace, mutans Evae nomen.
Solve vincla reis, profer 
lumen caecis, mala nostra pelle, 
bona cuncta posce. Monstra te esse matrem,
 sumat per te preces, qui pro nobis 
natus tulit esse tuus. Virgo singularis, 
inter omnes mitis, nos culpis solutos 
mites fac et castos. Vitam praesta puram,
iter para tutum, ut videntes Iesum semper collaetemur.
Sit laus Deo Patri, summo Christo decus, 
Spiritui Sancto honor, tribus unus. Amen 
Pater noster, qui es in caelis:
Sanctificetur nomen tuum,
Adveniat regnum tuum,
Fiat voluntas tua,
Sicut in caelo, et in terra.
Panem nostrum cottidianum da nobis hodie,
Et dimitte nobis debita nostra,
Sicut et nos dimittimus debitoribus nostris.
Et ne nos inducas in tentationem,
Sed libera nos a malo.
Quoniam tuum est regnum et potentia et gloria in saecula.
Inhospita tecta tyranni
ingredior, traherent cum sera crepuscula noctem.
Signa dedi venisse deum, vulgusque precari
coeperat: Irridet primo pia vota Lycaon,
mox ait experiar deus hic discrimine aperto
an sit mortalis: nec erit dubitabile verum.
Nocte gravem somno necopina perdere morte
comparat: haec illi placet experientia veri.
Nec contentus eo, missi de gente Molossa
obsidis unius iugulum mucrone resolvit
atque ita semineces partim ferventibus artus
mollit aquis, partim subiecto torruit igni.
Quod simul inposuit mensis, ego vindice flamma
in domino dignos everti tecta penates
Territus ipse fugit nactusque silentia ruris
exululat frustraque loqui conatur: ab ipso
colligit os rabiem, solitaeque cupidine caedis
vertitur in pecudes et nunc quoque sanguine gaudet.
In villos abeunt vestes, in crura lacerti:
Fit lupus et veteris servat vestigia formae.
Canities eadem est, eadem violentia vultus,
idem oculi lucent, eadem feritatis imago est. 
Qui se laudari gaudet verbis subdolis,
Fere dat poenas turpes poenitentia.
Cum de fenestra corvus raptum caseum
Comesse vellet, celsa residens arbore,
Vulpes hunc vidit, deinde sic coepit loqui:
O qui tuarum, corve, pennarum est nitor!
Quantum decoris corpore et vultu geris!
Si vocem haberes, nulla prior ales foret.
At ille stultus, dum vult vocem ostendere,
Emisit ore caseum, quem celeriter
Dolosa vulpes avidis rapuit dentibus.
Tunc demum ingemuit corvi deceptus stupor. 